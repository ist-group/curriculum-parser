{
  "name" : "Kursplan för kommunal vuxenutbildning i svenska för invandrare",
  "description" : "",
  "code" : "SFI",
  "skolfsId" : "2017:91",
  "purposes" : [ {
    "content" : "Kommunal vuxenutbildning i svenska för invandrare är en kvalificerad språkutbildning som syftar till att ge vuxna invandrare grundläggande kunskaper i svenska språket. En elev med ett annat modersmål än svenska ska inom utbildningen få lära sig och utveckla ett funktionellt andraspråk. Utbildningen ska ge språkliga redskap för kommunikation och aktivt deltagande i vardags-, samhälls- och arbetsliv samt fortsatta studier. Utbildningen syftar också till att ge vuxna invandrare som saknar grundläggande läs- och skrivfärdigheter möjlighet att förvärva sådana färdigheter. En elev som inte är funktionellt litterat eller har ett annat skriftsystem än det latinska alfabetet ska få grundläggande läs- och skrivundervisning inom ramen för utbildningen.",
    "type" : "SECTION"
  }, {
    "content" : "Utbildningen ska rikta sig till personer som har olika erfarenheter, livssituation, kunskaper och studiemål. Undervisningen ska planeras och utformas tillsammans med eleven och anpassas till elevens intressen, erfarenheter, allsidiga kunskaper och långsiktiga mål.",
    "type" : "SECTION"
  }, {
    "content" : "Utbildningen ska, med utgångspunkt från individens behov, kunna kombineras med förvärvsarbete eller andra aktiviteter, till exempel arbetslivs- och samhällsorientering, validering, praktik eller annan utbildning. Undervisningen måste därför utformas så flexibelt som möjligt när det gäller tid, plats, innehåll och arbetsformer.",
    "type" : "SECTION"
  }, {
    "content" : "Utbildningens mål och karaktär",
    "type" : "HEADING"
  }, {
    "content" : "Genom undervisningen i kommunal vuxenutbildning i svenska för invandrare ska eleven ges förutsättningar att utveckla",
    "type" : "HEADING"
  }, {
    "content" : "sin förmåga att läsa och skriva svenska,",
    "type" : "BULLET"
  }, {
    "content" : "sin förmåga att tala, samtala, läsa, lyssna och förstå svenska i olika sammanhang,",
    "type" : "BULLET"
  }, {
    "content" : "sin förmåga att anpassa språket till olika mottagare och situationer,",
    "type" : "BULLET"
  }, {
    "content" : "ett gott uttal,",
    "type" : "BULLET"
  }, {
    "content" : "insikter i hur man lär sig språk,",
    "type" : "BULLET"
  }, {
    "content" : "inlärnings- och kommunikationsstrategier för sin fortsatta språkutveckling,",
    "type" : "BULLET"
  }, {
    "content" : "sin förmåga att använda digital teknik och relevanta verktyg för lärande och kommunikation, samt",
    "type" : "BULLET"
  }, {
    "content" : "sin förmåga att förhålla sig till information från olika källor.",
    "type" : "BULLET"
  }, {
    "content" : "Kommunal vuxenutbildning i svenska för invandrare karaktäriseras av att eleven utvecklar en kommunikativ språkförmåga. Detta innebär att eleven kan kommunicera, såväl muntligt som skriftligt, utifrån sina behov. Den kommunikativa språkförmågan innefattar olika kompetenser som samverkar och kompletterar varandra. En kommunikativ språkförmåga förutsätter därför både tillgång till ett språkligt system och kunskaper om hur detta system används.",
    "type" : "SECTION"
  }, {
    "content" : "Undervisningen ska ge eleven möjligheter att utveckla kunskaper och färdigheter av olika slag för att kunna göra relevanta språkliga val i förhållande till den aktuella kommunikativa situationen. Kunskap om det språkliga systemet innefattar ord, fraser, uttal och grammatiska strukturer, medan kunskap om språkanvändningen handlar om hur man bygger upp en text och gör funktionella språkliga val och anpassningar i förhållande till mottagare och syfte. En viktig kompetens är även att kunna använda strategier och olika medier för att på det mest effektiva sättet få fram sitt budskap.",
    "type" : "SECTION"
  }, {
    "content" : "I undervisningen ska eleven möta olika slags texter där ord, bild och ljud samspelar såväl med som utan digitala verktyg. Undervisningen ska bidra till att eleven utvecklar en medvetenhet om hur språkinlärning går till och en insikt i det egna lärandet. Eleven ska också ges möjlighet att utveckla sin interkulturella kompetens genom att reflektera över egna kulturella erfarenheter och jämföra dem med företeelser i vardags-, samhälls-, studie- och arbetsliv i Sverige.",
    "type" : "SECTION"
  }, {
    "content" : "Undervisningen ska även bidra till att eleven utvecklar sin kompetens att använda digital teknik, relevanta verktyg och medier för information, kommunikation och lärande.",
    "type" : "SECTION"
  }, {
    "content" : "Genom undervisningen i grundläggande läs- och skrivinlärning ska eleven ges möjlighet att",
    "type" : "HEADING"
  }, {
    "content" : "utveckla sin förståelse för hur skrift förmedlar budskap och hur språket är uppbyggt,",
    "type" : "BULLET"
  }, {
    "content" : "utveckla sin förmåga att använda språket i olika sammanhang,",
    "type" : "BULLET"
  }, {
    "content" : "tillämpa de vanligaste reglerna för skriftspråket,",
    "type" : "BULLET"
  }, {
    "content" : "använda läsning och skrivning för att lära, förstå och uttrycka sig,",
    "type" : "BULLET"
  }, {
    "content" : "bli medveten om hur man lär sig språk,",
    "type" : "BULLET"
  }, {
    "content" : "utveckla några enkla strategier för läsning och skrivning med olika syften, samt",
    "type" : "BULLET"
  }, {
    "content" : "använda digital teknik och relevanta hjälpmedel för läs- och skrivinlärning.",
    "type" : "BULLET"
  } ]
}